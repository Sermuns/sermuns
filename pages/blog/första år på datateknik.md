---
title: Mitt första år på datateknik
description: Här berättar jag lite tankar och känslor kring första året på civilingenjörsprogrammet datateknik på LiU.
date: 2023-07-12
tags:
  - linkopings-universitet
  - om-livet
---

Här är en överblick som jag skriver nu under min ledighet sommaren 2023,
över året som gått i Linköping. Jag går helt enkelt igenom året kurs-för-kurs:

### [TATA65 - Diskret matematik](https://studieinfo.liu.se/kurs/TATA65/ht-2022)
En väldigt trevlig kurs att börja hela universitetslivet med!
Den körde igång redan under nolle-p (kallas den period innan terminen kör igång "på riktigt")
  
I denna kurs lär man sig bland annat räkna på hur många kombinationer det finns när man har
ett visst antal föremål / möjligheter. Känns på ett sätt konstigt att man inte kan sånt
sedan tidigare? Hursomhelst så var kursen ganska begriplig och verklighetsbaserad, vilket jag gillade!

### [TDDE23 - Funktionell och imperativ programmering del 1](https://studieinfo.liu.se/kurs/TDDE23/ht-2022)
Första programmeringskursen någonsin för en del som börjar programmet.
  
Man lär sig programmera Python, vilket är ett ganska lätthanterligt språk.
Jag hade sen tidigare programmerat ganska mycket, så jag trodde typ att jag inte
skulle lära mig så mycket på denna "nybörjarkurs", men faktum är att jag lärde mig
ENORMT mycket!
  
Speciellt lärde jag mig vikten av att skriva lättläslig, lätt kommunicerbart
och modulär kod. Vi började också smått med versionhantering Git.

### [TDDE24 - Funktionell och imperativ programmering del 2](https://studieinfo.liu.se/kurs/TDDE24/ht-2022)
Fortsättningskurs till TDDE23, där man samarbetar med en partner, vilket tvingar
en att börja använda Git på rätt sätt.

### [TDDE25 - Perspektiv på data- och mjukvaruteknik](https://studieinfo.liu.se/kurs/TDDE25/ht-2022)
Denna kurs förvånade mig i början; vi fick nya föreläsare med nya otroligt invecklade
områden inom datateknik varje gång. Däremot gick de aldrig in i detalj på saker och ting.
Som jag förstod efter några föreläsningar, var denna kurs tänkt att *introducera* oss till
väldigt många koncept inom datateknik, men ingen krav på att vi förstod så mycket.
  
Andra halvan av kursen, period HT2, så bytte kursen helt karaktär. Nu var det en programmeringskurs, 
där vi skulle använda oss av det vi lärt i TDDE23-24, speciellt förmågan att använda Git.
Man gör ett projekt i Python tillsammans med två andra labbpartners, vi fick
bygga ett "capture-the-flag" spel, där man styr en stridsvagn sett uppifrån.